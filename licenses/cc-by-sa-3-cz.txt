Creative Commons
Uveďte autora-Zachovejte licenci 3.0 Česko

    CREATIVE COMMONS CORPORATION („CREATIVE COMMONS“) NENÍ ADVOKÁTNÍ
    KANCELÁŘ ANI NEPOSKYTUJE PRÁVNÍ SLUŽBY. POSKYTOVÁNÍM NÁSLEDUJÍCÍHO
    TEXTU LICENČNÍHO UJEDNÁNÍ NEVZNIKÁ MANDÁTNÍ NEBO OBDOBNÝ VZTAH.
    CREATIVE COMMONS POSKYTUJE TEXT UJEDNÁNÍ TAKOVÝ, JAKÝ JE.
    CREATIVE COMMONS NEPOSKYTUJE ŽÁDNÉ ZÁRUKY ZA OBSAH TOHOTO TEXTU
    A NEODPOVÍDÁ ZA ŠKODY, KTERÉ VZNIKNOU JEHO UŽITÍM, NAD MINIMÁLNÍ
    ROZSAH STANOVENÝ PLATNOU PRÁVNÍ ÚPRAVOU.

Licenční ujednání

DÍLO (JAK JE DEFINOVÁNO NÍŽE) JE POSKYTOVÁNO ZA PODMÍNEK TÉTO CREATIVE
COMMONS PUBLIC LICENSE (DÁLE JEN „CCPL“, „LICENČNÍ UJEDNÁNÍ“ NEBO
„UJEDNÁNÍ“). DÍLO JE CHRÁNĚNO PLATNÝMI PŘEDPISY UPRAVUJÍCÍMI PRÁVO AUTORSKÉ.
JAKÉKOLI UŽITÍ DÍLA, KTERÉ NENÍ V SOULADU S TĚMITO PŘEDPISY NEBO S TÍMTO
LICENČNÍM UJEDNÁNÍM, JE ZAKÁZÁNO.

UŽITÍM DÍLA V SOULADU S TÍMTO LICENČNÍM UJEDNÁNÍM SE NABYVATEL ZAVAZUJE
DODRŽOVAT PODMÍNKY TOHOTO UJEDNÁNÍ A STÁVÁ SE JAKO NABYVATEL STRANOU
LICENČNÍ SMLOUVY V ROZSAHU, V JAKÉM PODMÍNKY TOHOTO UJEDNÁNÍ NABYVATEL
SMLUVNĚ ZAVAZUJÍ. POSKYTOVATEL POSKYTUJE NABYVATELI LICENCI K DÍLU JEN
POKUD NABYVATEL BEZPODMÍNEČNĚ AKCEPTUJE PODMÍNKY TOHOTO UJEDNÁNÍ.

1. Definitions

 a. Pojem „dílo“ označuje pro účely tohoto ujednání autorské dílo nebo jiný
    nehmotný statek chráněný autorským zákonem, pokud příslušný právní řád
    jeho ochranu též uznává. Autorskými díly mohou být mimo jiné díla
    literární, výtvarná, hudební, audiovizuální, vědecká, fotografie nebo
    počítačové programy. Jinými nehmotnými statky jsou zejména umělecké
    výkony výkonných umělců, zvukové nebo zvukově obrazové záznamy,
    televizní a rozhlasové vysílání. Za díla jsou považovány též databáze.
    Pojem „Dílo“ popřípadě „DÍLO“ označuje konkrétní dílo, ke kterému
    poskytovatel poskytuje nabyvateli licenci za podmínek uvedených v tomto
    ujednání.
 b. Pojem „souborné dílo“ označuje pro účely tohoto ujednání soubor
    nezávislých děl nebo jiných prvků, který je jako celek dílem, a do
    něhož je celé Dílo v nezměněné, tj. neupravené podobě zařazeno.
    Souborným dílem může být zejména časopis nebo jiné periodikum, sborník,
    encyklopedie, antologie, pásmo nebo výstava. Zařazení Díla do souborného
    díla se nepovažuje za jeho úpravu. Pokud je to výslovně uvedeno, považuje
    se za souborné dílo též soubor, který místo Díla obsahuje upravené Dílo.
 c. Pojem „upravené Dílo“ označuje pro účely tohoto ujednání výsledek
    jakékoliv úpravy Díla, kterou může být zejména zpracování Díla nebo
    zpracování Díla s jinými díly, doplnění Díla nebo jiné změny Díla.
    Upraveným Dílem může být mimo jiné jeho překlad, dramatizace, zhudebnění.
    Za upravené Dílo se považuje i jeho spojení s dalším dílem či prvky
    (např. užití hudebního díla jako doprovodu), ale ne jeho pouhé zařazení
    do souborného díla.
 d. Pojem „autor“ označuje pro účely tohoto ujednání osobu nebo osoby,
    které Dílo vytvořily.
 e. Pojem „poskytovatel“ označuje pro účely tohoto ujednání autora nebo jinou
    fyzickou nebo právnickou osobu, která je oprávněna poskytnout licenci
    k užití Díla za podmínek uvedených v tomto ujednání.
 f. Pojem „nabyvatel“ označuje pro účely tohoto ujednání fyzickou nebo
    právnickou osobu, která užívá Dílo v souladu s tímto ujednáním a která
    neporušila ve vztahu k Dílu podmínky tohoto ujednání, ledaže získala
    od poskytovatele výslovný souhlas vykonávat práva k Dílu na základě
    tohoto ujednání i přes předchozí porušení jeho podmínek.
 g. Pojem „rozmnožování“ označuje pro účely tohoto ujednání zhotovování
    rozmnoženin díla, a to jakýmikoli prostředky. Rozmnoženiny mohou být
    mimo jiné tiskové, fotografické, zvukové, obrazové, nebo zvukově-obrazové
    a mohou mít též elektronickou podobu, zahrnující vyjádření analogové
    i digitální. Rozmnožováním je též zhotovení rozmnoženiny nezbytné
    k zavedení, uložení, zobrazení, provoz a přenos počítačového programu
    a vytěžování obsahu databáze.
 h. Pojem „rozšiřování“ označuje pro účely tohoto ujednání zpřístupňování
    originálu díla nebo jeho rozmnoženiny v hmotné podobě prodejem nebo
    jiným převodem vlastnického práva. Za rozšiřování díla se považuje
    také jeho vystavování, pronájem a půjčování.
 i. Pojem „sdělování veřejnosti“ označuje pro účely tohoto ujednání
    zpřístupňování díla v nehmotné podobě. Sdělováním veřejnosti se mimo
    jiné rozumí veřejné provozování díla nebo jeho přenos, vysílání
    rozhlasem nebo televizí a zpřístupňování díla veřejnosti prostřednictvím
    počítačové nebo jiné sítě, a to způsobem, že kdokoli může mít k němu
    přístup na místě a v čase podle své volby. Sdělováním veřejnosti
    je též zužitkování obsahu databáze.
 j. Pojem „licenční prvky“ označuje pro účely tohoto ujednání charakteristické
    prvky této licence, které stanovil poskytovatel a které jsou vyjádřeny
    v jejím označení: „Uveďte autora“ a „Zachovejte licenci“.
 k. Pojem „licenční ujednání kompatibilní s Creative Commons“ označuje pro
    účely tohoto ujednání licenční ujednání uvedené na adrese
    https://creativecommons.org/compatiblelicenses/, které Creative Commons
    uznala jako ve své podstatě ekvivalentní s tímto ujednáním, neboť splňuje
    minimálně následující kritéria:

     i. obsahuje licenční podmínky, které mají stejný účel a stejné důsledky
        jako licenční prvky tohoto ujednání a
    ii. výslovně umožňuje poskytování upraveného díla za podmínek tohoto
        ujednání nebo licenčního ujednání Creative Commons Unported se
        shodnými licenčními prvky, popřípadě licenčního ujednání určeného
        pro právní řád jiného státu se shodnými licenčními prvky.
    
2. Výjimky a omezení ochrany práv k Dílu. Toto ujednání neomezuje, nezužuje
   ani jinak nelimituje volná užití Díla, užití Díla na základě zákonné licence,
   vyčerpání práv při prvním převodu vlastnictví k originálu nebo rozmnoženině
   Díla v hmotné podobě nebo jiná zákonná omezení práv k Dílu.

3. Poskytnutí licence. Za podmínek stanovených tímto ujednáním poskytuje
   poskytovatel nabyvateli bezúplatnou, množstevně a místně neomezenou,
   nevýhradní a časově neomezenou (na celou dobu trvání práv k Dílu) licenci
   k Dílu:

 a. oprávnění rozmnožovat Dílo, zahrnovat Dílo do souborných děl a jako součást
    souborných děl Dílo dále rozmnožovat,
 b. oprávnění upravovat Dílo a upravené Dílo rozmnožovat, zařazovat do souborných
    děl a jako součást souborných děl dále rozmnožovat, pokud je z upraveného
    Díla nebo jeho označení zřejmé, že Dílo bylo změněno nebo jinak upraveno,
 c. oprávnění Dílo samostatně nebo jako součást souborného díla rozšiřovat
    a sdělovat veřejnosti,
 d. oprávnění rozšiřovat a sdělovat veřejnosti upravené Dílo.
 e. Práva na odměnu za užití Díla podle tohoto ujednání jsou upravena následovně:

     i. Tímto ujednáním nejsou dotčena práva na odměnu za užití Díla, která
        poskytovatel nemůže neuplatnit nebo se jich vzdát, zejména práva
        povinně kolektivně spravovaná.
    ii. Ve všech ostatních případech se poskytovatel zavazuje svá práva
        na odměnu za užití Díla podle tohoto ujednání neuplatnit nebo
        se jich tímto vzdává.

Nabyvatel je oprávněn Dílo užívat výše uvedenými způsoby na všech nosičích a ve
všech formátech, není-li takové užití omezeno zákonem. Oprávnění nabyvatele se
vztahuje i na provádění technických úprav nezbytných k tomu, aby Dílo bylo
dovoleným způsobem užito na jiném nosiči nebo v jiném formátu. Veškerá práva
k Dílu, která nejsou výslovně poskytnuta touto licencí, zůstávají vyhrazena.
Nabyvatel není povinen poskytnutou licenci využít.

Je-li součástí poskytované licence i zvláštní právo pořizovatele k jím pořízené
databázi, poskytovatel se takového práva k Dílu v celém rozsahu vzdává.

4. Omezení licence.

 a. Nabyvatel je oprávněn rozšiřovat Dílo nebo ho sdělovat veřejnosti pouze za
    podmínek stanovených tímto ujednáním. Nabyvatel je při tom vždy povinen k Dílu
    připojit text tohoto ujednání nebo odkaz na něj ve formátu Uniform Resource
    Identifier (dále jen „URI“). Nabyvatel není oprávněn omezovat užití Díla
    nad rámec stanovený tímto ujednáním. Nabyvatel není oprávněn poskytovat
    podlicenci k Dílu. Při rozšiřování Díla nebo jeho sdělování veřejnosti
    je nabyvatel povinen zachovat beze změny všechny odkazy na toto ujednání
    a případná ustanovení o odpovědnosti vztahující se k Dílu. Při rozšiřování
    Díla nebo jeho sdělování veřejnosti nesmí nabyvatel použít žádné technické
    prostředky ochrany, které by omezovaly oprávnění dalších osob v užití Díla
    v souladu s tímto ujednáním. Ustanovení tohoto čl. 4 písm. a) se vztahují
    na Dílo i tehdy, je-li zahrnuto do souborného díla. Licence poskytovaná
    podle tohoto ujednání se však nemusí vztahovat na souborné dílo jako celek
    nebo na jeho ostatní části. Pokud nabyvatel vytvoří souborné dílo je povinen
    na žádost poskytovatele odstranit ze souborného díla údaje uvedené v ustanovení
    čl. 4 písm. c), je-li to fakticky možné. Pokud nabyvatel vytvoří upravené Dílo
    je povinen na žádost poskytovatele odstranit z upraveného Díla údaje uvedené
    v ustanovení čl. 4 písm. c), je-li to fakticky možné.
 b. Nabyvatel je oprávněn rozšiřovat nebo sdělovat veřejnosti upravené Dílo
    výhradně za podmínek: (i) tohoto licenčního ujednání, (ii) pozdější verze
    tohoto licenčního ujednání se shodnými licenčními prvky, (iii) verze 3.0
    nebo vyšší licenčního ujednání Creative Commons určeného pro právní řád
    jiného státu, jež obsahuje shodné licenční prvky, (iv) verze 3.0 nebo
    vyšší licenčního ujednání Creative Commons Unported se shodnými licenčními
    prvky, nebo (v) licenčního ujednání kompatibilního s Creative Commons.
    Pokud nabyvatel poskytuje k upravenému Dílu licenci uvedenou v bodě (v),
    je povinen dodržovat podmínky této licence.
    
    Pokud nabyvatel poskytuje jednu z licencí uvedenou v bodě (i)–(iv) (dále
    jen „dovolená licenční ujednání“), je povinen dodržovat podmínky takové
    licence, zejména: Je při rozšiřování upraveného Díla a jeho sdělování veřejnosti
    vždy povinen k upravenému Dílu připojit text dovoleného licenčního ujednání
    nebo odkaz na něj ve formátu URI. Není oprávněn omezovat užití upraveného
    Díla nad rámec stanovený tímto ujednáním. Při rozšiřování upraveného Díla
    nebo jeho sdělování veřejnosti je nabyvatel povinen zachovat beze změny
    všechny odkazy na dovolené ujednání a případná ustanovení o odpovědnosti.
    Při rozšiřování upraveného Díla nebo jeho sdělování veřejnosti nesmí použít
    žádné technické prostředky ochrany, které by omezovaly oprávnění dalších osob
    v užití upraveného Díla v souladu s dovoleným licenčním ujednáním. Ustanovení
    tohoto čl. 4 písm. b) se vztahují na upravené Dílo i tehdy, je-li zahrnuto
    do souborného díla. Licence poskytovaná podle dovoleného licenčního ujednání
    se však nemusí vztahovat na takové souborné dílo jako celek nebo na jeho
    ostatní části.
 c. Při rozšiřování Díla, upraveného Díla nebo souborného díla nebo při jejich
    sdělování veřejnosti je nabyvatel povinen, pokud nebyl v souladu s ustanovením
    čl. 4 písm. a) požádán o opak, připojit beze změny všechny copyrightové doložky
    a je povinen způsobem odpovídajícím danému nosiči a v přiměřené formě uvést
    následující údaje, pokud existují a jsou mu známy:
    (i) jméno případně pseudonym autora nebo jména či označení jiných osob,
    které autor nebo poskytovatel uvedl v copyrightové doložce k Dílu,
    v podmínkách užití Díla nebo které označil jiným přiměřeným způsobem
    (dále jen „uvedené osoby“), pozdější verze tohoto licenčního ujednání
    se shodnými licenčními prvky, (ii) název Díla, (iii) odkaz ve formátu URI,
    který poskytovatel k Dílu připojil, pokud odkazuje na copyrightovou doložku
    k Dílu nebo na licenční podmínky a (iv) pokud se jedná o upravené Dílo,
    též údaje o Díle a o způsobu, kterým bylo upraveno, v souladu s ustanovením
    čl. 3 písm. b). Údaje uvedené v ustanovení tohoto čl. 4 písm. c) má nabyvatel
    povinnost uvést jakýmkoli přiměřeným způsobem. V případě upraveného Díla nebo
    souborného díla se považuje za přiměřené, aby údaje vztahující se k Dílu byly
    uvedeny spolu s obdobnými údaji o ostatních dílech, která byla zahrnuta do
    souborného díla nebo využita při vzniku upraveného Díla, a to způsobem
    nesnižujícím jejich hodnotu ve srovnání s obdobnými údaji o ostatních
    uvedených dílech a ostatních uvedených osobách. Údaje uvedené v ustanovení
    tohoto čl. 4 písm. c) je nabyvatel oprávněn použít pouze pro označení Díla
    v souvislosti s užitím Díla v souladu s tímto ujednáním. Bez předchozího
    písemného souhlasu uvedených osob není nabyvatel oprávněn uvádět údaje o Díle
    způsobem, který by přímo či nepřímo vyvolal dojem účasti nebo jiné formy
    podpory ze strany uvedených osob.
 d. Omezení uvedená v čl. 4 písm. a) až c) se nevztahují na ty části Díla,
    na které se vztahuje definice díla uvedená v čl. 1 písm. a) pouze
    z důvodu ochrany zvláštních práv pořizovatele databáze.
 e. Tímto ujednáním nejsou dotčena osobnostní práva autora, pokud příslušný
    právní řád jejich ochranu uznává. Zejména si nikdo nesmí osobovat autorství
    k Dílu a Dílo smí být užito jen způsobem nesnižujícím jeho hodnotu.
    Za zásah do osobnostních práv autora se nepovažuje jednání v souladu
    s podmínkami stanovenými tímto ujednáním.

5. Odpovědnost za vady.

NEBYLA-LI MEZI POSKYTOVATELEM A NABYVATELEM UZAVŘENA PÍSEMNÁ DOHODA UPRAVUJÍCÍ
ODPOVĚDNOST POSKYTOVATELE ZA VADY DÍLA, POSKYTUJE POSKYTOVATEL DÍLO TAKOVÉ,
JAKÉ JE. POSKYTOVATEL NEPROHLAŠUJE, ŽE DÍLO MÁ URČITÉ VLASTNOSTI A NEPOSKYTUJE
K DÍLU ZÁRUKY, COŽ NABYVATEL BERE NA VĚDOMÍ.

6. Odpovědnost za škodu.

POSKYTOVATEL NEODPOVÍDÁ ZA ŽÁDNOU ŠKODU NAD MINIMÁLNÍ
ROZSAH STANOVENÝ PLATNOU PRÁVNÍ ÚPRAVOU, COŽ NABYVATEL BERE NA VĚDOMÍ.

7. Ukončení licence

 a. Nabyvateli zaniká licence k Dílu podle tohoto ujednání okamžikem, kdy
    nabyvatel poruší podmínky tohoto ujednání. Tím nejsou dotčeny licence
    k upravenému Dílu nebo soubornému dílu, které nabyvatel poskytl nebo
    poskytne v souladu s tímto ujednáním dalším osobám, pokud tyto osoby
    podmínky příslušné licence dodržují. Články 1, 2, 5, 6, 7 a 8 tohoto
    ujednání zůstávají v účinnosti i po zániku oprávnění k užití Díla podle
    tohoto odstavce.
 b. Nedojde-li k zániku licence k Dílu podle odstavce a), je licence k Díl
    časově neomezená (na celou dobu trvání práv k Dílu). Poskytovatel je
    oprávněn současně poskytovat k Dílu jiné licence nebo může přestat Dílo
    šířit, pokud tím nebude dotčena licence k Dílu poskytnutá nabyvateli ani
    další licence poskytnuté v souladu s tímto ujednáním, a pokud zůstane,
    vyjma případu uvedeného v předchozím odstavci, v plném rozsahu platná
    a účinná licence, kterou poskytovatel nabyvateli na základě tohoto
    ujednání poskytl.

8. Závěrečná ustanovení

 a. Když nabyvatel rozšiřuje nebo sděluje veřejnosti Dílo nebo souborné dílo,
    poskytuje licenci k Dílu dalším osobám přímo poskytovatel, a to za stejných
    podmínek a ve stejném rozsahu, v jakém získal licenci k Dílu nabyvatel
    na základě tohoto ujednání.
 b. Když nabyvatel rozšiřuje nebo sděluje veřejnosti upravené Dílo, poskytuje
    licenci k Dílu dalším osobám přímo poskytovatel, a to za stejných podmínek
    a ve stejném rozsahu, v jakém získal licenci k Dílu nabyvatel na základě
    tohoto ujednání.
 c. Pokud se některé ustanovení tohoto ujednání stane neplatným nebo neúčinným,
    nemá tato neplatnost nebo neúčinnost vliv na platnost a účinnost zbývajících
    ustanovení.
 d. Bez písemného souhlasu druhé smluvní strany není smluvní strana oprávněna
    vyloučit nebo změnit žádné ustanovení tohoto ujednání.
 e. Smluvní strany prohlašují, že toto ujednání tvoří úplnou dohodu o podmínkách
    poskytnutí licence k Dílu. Toto ujednání lze měnit pouze písemnou dohodou
    smluvních stran.
 f. Pokud se smluvní strany nedohodnou jinak, řídí se právní vztahy podle
    tohoto ujednání právem České republiky.


Upozornění Creative Commons

    Creative Commons není stranou licenční smlouvy a neposkytuje k Dílu žádné
    záruky. Creative Commos v žádném případě neodpovídá nabyvateli nebo třetím
    osobám za škodu nebo jinou újmu, kterou utrpěli v souvislosti s tímto
    ujednáním. Předchozí dvě věty se nevztahují na případ, kdy Creative Commons
    sebe jako poskytovatele podle tohoto ujednání výslovně uvede.

    Ochrannou známku „Creative Commons“ a jiné ochranné známky nebo loga
    Creative Commons je možné použít pouze pro potřeby označení, že Dílo
    je poskytováno veřejnosti pod licencí CCPL. Jakékoli jiné užití ochranné
    známky „Creative Commons“ nebo jiné ochranné známky nebo loga Creative Commons
    vyžaduje předchozí písemný souhlas Creative Commons. Jejich užití se řídí
    aktuálním zněním pokynů pro užívání ochranných známek Creative Commons,
    které je k dispozici na internetových stránkách Creative Commons nebo
    na vyžádání. Uvedená pravidla pro užití ochranných známek nejsou
    součástí této licence.

    Creative Commons je možno kontaktovat na adrese https://creativecommons.org/.
